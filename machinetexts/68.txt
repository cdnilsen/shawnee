##Naasiizeki##

#(Entered by D. Costa; text #68, notebook 7. Speaker unknown. From a handwritten copy; the only typed copy is unedited, and there is no typed translation. CV only gives word-for-word glosses.)#

Ŝ Sehkamika ninaanootowaaki pasitoozaki hotaayaacimaawaali naasiizeki kwakwileni nohki wanaatezi nohki neenawhto yaalaatci moozoci.
Ŝ Peeleko kala zapa yeh-pemhzeeci leemiyeewiki homesenekohi hilenihi wiisa-nhzekohi 
Ŝ payeekwa hosimo hiine wiyakowe.
Ŝ Hiini hiwa hokaawaciptoonahi hokkizohtawahi wiyehi petakho paaci mhskeewakwi miyeeweneki seksinwa. 
Ŝ Peloocihi pyeeki nihki samaakanaki honawokohi nepwa siteheeki.
Ŝ Kamooci maanaacsinwa mamiyaathwe hiine homelhkawahi mezhiike caakiczeeki honhskaapto hotalemikicitwahi samaakanhhi nitasi hocaakathwahi nihi samaakanhhi noociweepze.
Ŝ C[h]iine=kala nitalohtawaaki maciskeezaki hiwa. 
Ŝ Howe pakici nahiika yeh-pyaaci hiini yeelaacimoci yeesilawiici.
Ŝ Kiwanaatezi hotekohi pasitoozhi.