##Anecdotes Told at Funeral Wake to Keep People Amused and Awake (Happened to Eli Washington)##

Åœ ninootawa mayaanileni haacimo hotaatotaawiiya yehapeloqziwici yeesi wanaatezici nipakkeqsipe hiwa laakwsiiki takkeqsiwaaci yeqwaapaki wiisapahalawiiki hoqzali noqkikotakaki keqnootike hiloozo keqleqzeelo payeekwa yoomanqtekwa nekoti keqnakatamoolepe hiloozo niiswaqzwi halooli haqteewa yooma mqtekwaapeki kamooci maatasi weqpemipto mekinqhwe keqpemwa tekikateskihi keqwaapama weecinakatamoolaake yooma mqtekwa hiloozo nimqsiqsitehe hiwa matakatawi wiyeeza wiqpemiptooci wa[q]pemmaka hiwa nimame hinimqtekwa nipekiskto zapaayo mataniwaakota yeesipsikonama halooli niiswi maalaakwahi skoteeki hypakzeno nili niiswi yehakitama nyaalanwi payeekwa nimqkaana hoowe ninataweeleta waqsilawiiya kwiilahi mootoote niisene pepkwaanwi yeqwaneeletama hopaqsilawiiya poqkite nekoti nicaakilqzweela skote nimqsilemacfa howenimcmekwi hawaqzimqtekoke nineepawi nIteqmoqkaqkweqsine paapekwa noqki pepkwaanwe howeniiswi poqkite nili halooli kwiilahi neqnatoqtaakoopi piyaate noqza nehiwe kipemota nehikoopi hala anheehe hackahoote mtekwi hiini niteqkotaske nehiiyo nitestehe sapkahi yeqpiyaawaaci honootaanaawa niisene pepkwaanwi nehiwekipemota nitekoopi tawiyehi nikotaske nateyo hakipeqsela kweckotaspaatamani nitekoopi mata nitesiwe nipskola hinimqtekwi n.tesiwe peloociimehi yeqseksiki noqza homelaata paqpiqseeyaazeki zeezakteeki nisinatonehike homqka mecikkhi zakte kwilqti naanemitoke nizakzaaniiya hiwa noqza ksake nimaamenipootezwa hiwa hini yeesi waapanestooyaaniiya weecipwa liqziiwanqhoozooya kwiilaq ninaanqhaacimo ksakeetoke niwanaatezi yeskilaweqziiziwiya hiwa