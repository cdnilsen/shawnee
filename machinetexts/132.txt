##Anecdote of Old Man Washington (Eli's Father)##

Åœ noqki nekoti hileni ninootawa yaasi halawici hotaatota peeleko hiwa taqpakkeqsiya taqpaqpeleqkeeya nitaalwinqza peleewa paalohi msoopaqkwe howeni waakota mata nitanqza peleewa nitestehe lapaci kookweenehi simekinqKweeza neewake neqpemwa yaayamoozota hiini waasiwiqzeniya nitestehe hiwa hanikwa nineewa nipemwo ninqza yeqmamaki peloocihi noqki piyecitalweeweqsinwa noqki nekoti hanikwa penqsinwa noqkiina niteqmama yeqwiisaweepzeeya noqki nekoti piyeeci talweeweqsinwa yeqpaksiki noqki nimama paalohi nyeewi hawikwaki nimekinaaki hooweteepi matanitaq caakamaaki nitestehe nipakici paapiyecitoke keewaki penqsinooki neenqzakki payeekwa mata petekinita nekotiimehi nineewa nipemwa meci ninqzaaki howenitzwihalawi mata kotako niisapemwa hanikwa hiwa piilepe mecininqzaaki hiwa