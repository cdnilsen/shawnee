##Wolf & Raccoon (hatzohkaaka)##

#(Notebook #10, text #88; from a handwritten original with only word-for-word glosses. Speaker unknown.)#

Peeleko ye-hapelohziwiya ninootawa nimehsoomhza hathzohke yeesinaaci hotatzohkaakanali.
Mhweewali chiine hahzepatiili zapa tah-pa-halawiwaaci mataskaatiiki mhweewa chiine zepati taaniwe kipaha hotelaali mhweewa zepatiili.
Neelohci nipah-natoneha wahsi-wihzeniya hotelaali.
Hiini yaska niila weeci-paamhzeeya nipaapah-natoneha wahsi-wihzeniya hotelaali.
Ceh koowesimaataskaatipe hiiiki keh-kehwihkaanetipe hitiiki keh-niiswalawipe nekoti ntaaweete neeyiiiswi keh-maamiicipe si-mehtaacimoki.
HoÂ· hiini howesa yeeyoyani hotelaali zepati mhweewali maatepilahi hotelaali wiisaala ntaaweeeya nih-ciiciilwe nootawiyane ni=ke-ha yeetacimoya hiine keh-miicipe ninhtaawaaka hitiiki.
Hoowe weweepzeeki mata pelowi yeh-pyaaci mhweewa homhkaana kehta hohkanali paaci keeyoma wihzeniwe sinaakwatwi.
Homamena hopokha nekoti hohkani talaakwa wiyehi teski waasaalakatwi hiine neh-waanima nihkaana sitehe hiine miizi nootehpoona hini yomoowi hohkaneki wekhiine ciiciilwe.
Honootawaali zepati wihkaanali hiine kwakwimemekwi yeh-nootawaaci wihkaanali yeetasimolici nahiika yeh-pyaaci