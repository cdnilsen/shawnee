(Untitled)



(Entered by D. Costa; text #76, notebook 8. From a typed copy--no handwritten copy exists. The English translation for this text is missing. Speaker unknown.)


Peeleko nimaawatomaaki lenaweeki wahsi-kwaskamaweeki nohki wahsi-menyeeleki.
Yeh-mehci-kwaskamaweeki.
Hiini yeelakki wahsi-piiczaawaaci yaa-tah-menyeeleki niwiisa-wiitamawaaki wiyehi.
Yeh-mehci-piiczaawaaci nipazekwi.
Niwiitamaaki wahsi-wiitamawakki matanekotihi.
Nitela caayahki ke-howespenalekope yooma neekatamakwe.
Waasa-nilelako.
Howee=noki pelohcihi weh-pyeeya wah-tah-neenawazotiici.
Yaama kihkaanena naatamawakwe weh-paapyeewa weela weh-piyeci-wiitzeemaali hoskilawehziizemali wa-hotweelemakwe yaasi-menyeeleyakwe.
Hiini yeesici wahaasi-hotweelemakwe menyeeleyakwe keh-kakcitaweelemekona.
Wahaasi-howesi-menyeeleyakwe poozi waawanezooki mayaanileniiki naatamawaataako yaama hileni caayahki kiilawa hileniiki nohki kiilawa yhkweeki.