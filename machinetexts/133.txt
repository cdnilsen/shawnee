##Letter to Abraham Longtail [apparently not in notebook...]##

Ŝ miceenina kiwiisahawikoole laakʷzenoomehi kalowiiwe kiwiisa hoci hawikoole yeesi laasamamoyeekwe weenawqkwikyeela waqlaatotamaniiya noowesilaasamamope niilawe caakikyeenahi wiyeeza howesilaasamamo weenawqkwikyeela neqzaapi kiila[e]a koowesi laasamamopwa yetzwinqhalweeletiyakwe waasannatoqtoola yooma yaasimqkaweeletamakwe yeetzene piyeeyaaki tahaatawikiisekiki nehiwekitesinaakozipe hinoki taqpiyeeyaaki haweelaatokye teepi kiniipenamipwa weela tokye mato niilaakʷzoko nooci haqkaweqse payeekwa matawiyehi nimeqnoota hini weeci hawikoola kiila niwaakota kyeqtepasawi haapaztawi kiila yoqkoma yeeyawi kawakki matanekoti nimehaapaztaakwa niilawee maatasi tekawihi niniipenamipe weenaqkwikyeela neqzaapi tekawihi kiniipenamipwa weelatokye nawqhetiiwe noocipwa noota wiyehi hakinawqhetipwa laakwasi weelatokye matakimawaapaamekooki nehalweelemakwe weenokikiila hkainane yooma niteewikaateemi kyehaapaztawi weeweetepi hineeneqwaakota hoci yeesipwamqkaina haapaztaatiiwe